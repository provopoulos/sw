<h2 align="center">Τεχνολογία Λογισμικού</h2>

<h3 align="center">Βασίλειος Προβόπουλος | Α.Μ.: Π2018017 | <a href="mailto:p18prov@ionio.gr">p18prov@ionio.gr</a></h3>

### Τέταρτη εβδομάδα

<details>
  <summary>Γιατί υπάρχει αντίσταση απέναντι στις νέες γλώσσες προγραμματισμού υψηλού επιπέδου; Να δώσετε ένα παράδειγμα από την δική σας εμπειρία.</summary>
</br>
Ο άνθρωπος μαθαίνει να εκτελεί και να εξιδανικεύει εργασίες με συγκεκριμένους τρόπους και διαδικασίες. Όταν δημιουργούνται νέες συνθήκες, οι οποίες επιτρέπουν την ολοκλήρωση της ίδιας αυτής εργασίας με έναν εναλλακτικό τρόπο εκτέλεσης, ο άνθρωπος δεν είναι πάντα διατεθειμένος να μεταβεί σε αυτόν, ακόμη κι αν είναι αποδοτικότερος, ασφαλέστερος ή και ευκολότερος μεταξύ άλλων.<br>
Στην Επιστήμη των Υπολογιστών, το φαινόμενο αυτό είναι γνωστό ως “baby duck syndrome” και δεν είναι τυχαίο που για την ανθρώπινη αυτή συμπεριφορά έχουν επικρατήσει στο πέρασμα των δεκαετιών αποφθέγματα όπως τα ακόλουθα:<br>
* You can't teach an old dog new tricks<br>
* If it ain't broke, don't fix it<br>
Ένα σύγχρονο παράδειγμα που περιγράφει αυτήν την συμπεριφορά είναι δύο μαθητές οι οποίοι έχουν επιλέξει ως πρώτη γλώσσα εκμάθησης προγραμματισμού, μια υψηλού και μια χαμηλού επιπέδου αντίστοιχα. Ο πρώτος ενδέχεται να δυσανασχετήσει μεταβαίνοντας από την υψηλή στην χαμηλή όταν συνειδητοποιήσει πως δεν υπάρχουν έτοιμες δομές δεδομένων που μπορεί να χρησιμοποιήσει ή πως είναι απαραίτητη η ρητή δήλωση του τύπου των μεταβλητών. Αντίστοιχα, ο δεύτερος μαθητής, μεταβαίνοντας από την χαμηλή στην υψηλή, ενδέχεται να δυσανασχετήσει από την ακαθόριστη συμπεριφορά μιας μεταβλητής σε μια συγκεκριμένη υλοποίηση ή από τον συνολικό χρόνο εκτέλεσης της υλοποίησης του προγράμματός του στη γλώσσα αυτή.
</details>

<details>
  <summary>Προγραμματίζουμε την ιστοσελίδα της σχολής χωρίς στυλ και ετικέτες! Πέτυχε την πρόβλεψη του ή εμείς κάνουμε κάτι διαφορετικό από τον συνηθισμένο προγραμματισμό ιστοσελίδας;</summary>
</br>
Ο προγραμματισμός της ιστοσελίδας πραγματοποιείται με τους παραδοσιακούς τρόπους ανάπτυξης μιας ιστοσελίδας, δηλαδή χρησιμοποιώντας συνδυασμό Markup γλωσσών προγραμματισμού και στυλ (CSS, Javascript, κλπ.) για την επίτευξη προκαθορισμένων οπτικών αποτελεσμάτων τα οποία είναι ασύμβατα με την έννοια της άμεσης χειραγώγησης (Direct Manipulation) των δεδομένων—αντικείμενων.<br>
Είναι πολύ νωρίς ακόμη για να προεξοφλήσουμε οποιοδήποτε συμπέρασμα σχετικά με τις προβλέψεις του Bret Victor.
</details>

<details>
  <summary>Προγραμματίζουμε την ιστοσελίδα της σχολής με κείμενο. Γιατί πέφτει τόσο έξω στην πρόβλεψη του;</summary>
</br>
Διότι υπάρχει εγγενής πολυπλοκότητα στον προγραμματισμό, η οποία καθιστά πολύ σημαντική την αναπαράσταση του κώδικα.<br>
Σε μεγάλες εφαρμογές, το πλεονέκτημα της ύπαρξης οπτικής απεικόνισης αντιστρέφεται με αποτέλεσμα να δυσκολεύει αρκετά ο κώδικας ως προς την αναγνωσιμότητα του. Η κατάσταση αυτή σε συνδυασμό με την αφηρημένη (ασθενέστερη) προτυποποίηση η οποία χαρακτηρίζει αρκετές οπτικές γλώσσες προγραμματισμού καθιστούν τη διερμήνευση του δυσκολότερη.<br>
Ακόμη, η εμπειρία που έχουμε από τα σύγχρονα εργαλεία ελέγχου έκδοσης (VCS) μας καταδεικνύει τη δυσκολία απόδοσης των διαφορών μεταξύ 2 διαφορετικών εκδόσεων ενός αρχείου πολυμεσικού περιεχομένου (π.χ. Git-LFS).<br>
</details>

<details>
  <summary>Ποιος είναι υπεύθυνος για το προγραμματιστικό δόγμα των ημερών μας και πως θα μπορούσαμε να σκεφτούμε με νέους τρόπους;</summary>
</br>
Η ευθύνη για το προγραμματιστικό δόγμα των ημερών αποδίδεται στην παθητική αποδοχή των προγραμματιστικών επιλογών και της πεπατημένης με αποτέλεσμα να εγκλωβιζόμαστε σε ένα μονοδιάστατο τρόπο αντίληψης για το τι είναι και πως πρέπει να εφαρμόζεται ο προγραμματισμός.<br>
Έτσι περιοριζόμαστε σε υλοποιήσεις οι οποίες παρόλο που είναι λειτουργικές (και ορθώς είναι), ενδεχομένως να αποτελούν προϊόν ευρύτερων κακών ή και ημιτελών σχεδιαστικών επιλογών τις οποίες θα έρθουν να βελτιώσουν ή να επαναπροσδιορίσουν νέες τεχνολογίες, διορθώνοντας τοιουτοτρόπως τις αστοχίες του παρελθόντος. Είναι σημαντικό λοιπόν να είμαστε ανοιχτοί σε αλλαγές και να προσεγγίζουμε τον προγραμματισμό από αρκετές οπτικές γωνίες—καθεμιά της οποίας η υλοποίηση παρέχει προστιθέμενη αξία για το εκάστοτε ζήτημα που επιχειρούμε να επιλύσουμε.
</details>
